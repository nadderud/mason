---
layout: "../layouts/MarkdownPageLayout.astro"
date: 2020-03-22T11:04:00.000Z
title: Personvern
description: "Personvernerklæring som beskriver hvordan vi behandler dine personopplysninger."
---

## Generelt

De fleste organisasjoner og virksomheter som samler inn og bruker opplysninger om enkeltpersoner
må følge personopplysningsloven. Dette gjelder også Nadderud speidergruppe. I dette dokumentet
beskriver vi hvordan og hvorfor vi bruker personopplysninger, og hvilke rettigheter du har
dersom vi behandler opplysninger om deg.

Gruppelederen er ansvarlig for behandling av personopplysninger i Nadderud speidergruppe.

Vi bruker kontaktopplysninger om speiderne og foresatte til å:

- sende ut informasjon om aktiviteter og annen relevant informasjon på e-post eller SMS
- registrere påmelding til turer og andre arrangementer
- kontakte enkeltmedlemmer om medlemskapet, betaling e.l.
- rekruttere frivillige ledere og hjelpere til aktiviteter

I tillegg bruker vi opplysninger om diett og andre relevante opplysninger som er nødvendig
for å tilrettelegge matservering og beredskap for speidere med særlige behov. Slike opplysninger
samles inn ved påmelding (helseskjema) til konkrete arrangementer og slettes etter at
arrangementet er gjennomført.

Vi vil bare ta imot og bruke helseopplysninger som vi får direkte fra speideren eller foresatte.
Vi ber om at dere ikke sender oss sensitive opplysninger på e-post.

Vi ber også om samtykke til å ta og dele bilder og video av speidere som deltar på aktivitetene
våre på internett og sosiale medier. Samtykket innhentes i påmeldingsskjemaet, men alle speidere
kan selv gi og trekke samtykket i medlemsprofilen på [min.speiding.no](https://min.speiding.no).

## Medlemskap

Nadderud speidergruppe er en del av Norges speiderforbund. Personopplysninger om
medlemskapet ditt blir behandlet etter [Norges speiderforbunds personvernerklæring](https://speiding.no/personvernserklaering).
Grunnlaget for denne behandlingen er avtalen om medlemskap i Norges speiderforbund og ansvarlig
for behandlingen er generalsekretæren i speiderforbundet.

Speidere kan selv logge inn og se og endre sin medlemsprofil på [min.speiding.no](https://min.speiding.no).

Speiderforbundet behandler også opplysniger om politiattest for ledere og andre frivillige.
Denne behandlingen er hjemlet i politiregisterforskriften §34-1.

## Informasjonskapsler på naddderud.no

Informasjonskapsler er små tekstfiler som lagres på din datamaskin/enhet når du besøker nettsider.
Vi bruker disse filene til å lage besøksstatistikk med Google Analytics for nettsidene våre. Google
bruker informasjonskapselen "<code>\_ga</code>" til å spore hvilke sider du besøker og hvor lenge du
er inne på hver side. Denne informasjonen bruker vi til å lage bedre nettsider for deg og andre.

IP-adressen din blir alltid anonymisert før den deles med Google. Du kan selv [slette og endre
innstilliger for informasjonskapsler](https://nettvett.no/slik-administrer-du-informasjonskapsler/)
i nettleseren din.

## Kontaktinformasjon

Henvendelser og spørsmål om personvern og personopplysninger kan sendes til
[post@nadderud.no](mailto:post@nadderud.no).

---
templateKey: blog-post
title: Informasjon om 17. mai 2020
featuredimage: /img/upload/flagg2.jpg
description: >-
  Nasjonaldagen nærmer seg, og som dere alle vet blir det en annerledes 17. mai
  i år.
date: 2020-05-12T17:57:39.352Z
expireInDays: 60
tags:
  - alle
---
Nadderud speidergruppe skal heise flagget på Hosle skole, men for å holde antall deltakere ved arrangementet lavt nok skal speideren kun stille med 10 personer. Det er derfor kun flaggpatruljen (Ekorn) og noen ledere som stiller. Dersom noen utover disse gjerne vil stille må det avklares direkte med Stian (911 28 204).

Hele seansen ved flaggheis på Hosle skole blir streamet på nett, så det vil være mulig å følge den hjemmefra. Sendes på "17. mai på Hosle skole” på Facebook.

Vi skal også heise flagget på Haslum skole. Her er det vanligvis få som stiller, så de av speiderne som har tilhørighet til Haslum kan gjerne stille samme med Martin C til flaggheis kl 08:00 der.

Den tradisjonsrike frokosten for førerpatrulje og ledere blir det dessverre ikke noe av i år.

Det speideren derimot skal gjøre i år, er å gå i flaggborg i tog sammen med Hosle og Bekkestua skolekorps, men uten skoleklassene. Oppmøte på Hosle skole 11:30 og avslutning på Bekkestua skole noe før kl 13:00. Speidere i 8.klasse og eldre kan melde seg på til Stian (911 28 204) for å bli med i flaggborgen. Også toget vil bli sendt direkte på "17. mai på Hosle skole" på Facebook.

På vegne av hele Nadderud speidergruppe ønsker vi dere alle en god 17. mai-feiring!
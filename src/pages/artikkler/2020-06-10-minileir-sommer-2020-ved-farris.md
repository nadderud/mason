---
templateKey: blog-post
title: Minileir sommer 2020 ved Farris!
featuredimage: /img/upload/20190608_153548.jpg
description: >-
  Årets sommerleir i Jotunheimen er avlyst, men vi har nå gleden av å invitere
  til en mindre og lettere leir!


  Meld deg på til Trettenes 2020!
date: 2020-06-10T18:35:55.130Z
expireInDays: 60
tags:
  - "-"
---
Det blir leir med overnatting, og den avholdes på Trettenes leirsted ved Farris, rett innenfor Larvik. Dette er et idyllisk sted med flotte turmuligheter, både på vannet og i skogen. Vi kommer til bruke kanoene en hel del! Leiren vil være fra lørdag 8. august til tirsdag 11. august. Speiderne må leveres og hentes på leirstedet, og håper dere får koordinert litt samkjøring. Det vil også være mulig å hente speidere på toget i Larvik.

Fordi vi ikke får transportkostnader og har fått midler fra Ferd til “koronaspeiding” vil leiren være gratis.

Litt info om smittevernsvurderingen: 

•	Som hovedregel vil aktiviteter og opplegg være tilpasset 1-metersregelen, og følge gjeldende retningslinjer fra FHI og NSF. 

•	Speiderne kommer til å spise og sove med patruljene sine og vil være noe tettere på disse enn troppen for øvrig. De vil sove inntil seks personer i hver 10-mannslavvo, og får minst en meter mellom hodene når de sover. 

•	Nadderud har tradisjon for to daglige inspeksjoner av personlig hygiene, generell hygiene og orden, og denne kommer til bli strengere i år! 

•	Det er vannklosetter og rennende vann å vaske seg med på stedet. Toalettene vil bli rengjort flere ganger daglig.

•	Personer med forkjølelsessymptomer eller andre luftveisinfeksjoner skal holde seg hjemme. Det gjelder også personer i karantene eller isolasjon. Dersom symptomer skulle oppstå på leir må speideren blir hentet. Vi har muligheter for karantene frem til henting.

Påmelding til leir på mail til Merete på mbhaukedal@gmail.com, senest 19. juni. Når du melder deg på vil du motta helsekort som må fylles ut og returneres.

Speideren utvikler mennesker til selvstendighet og til å ta aktivt ansvar i samfunnet i samsvar med idealene fra speiderløftet og speiderloven. Med dette som bakteppe ønsker vi skape en trygg og god leir som gir speiderne gode sommerminner, supre speideropplevelser og masse nyttig kunnskap!

Vi håper å se flest mulig av dere og gleder oss til leir!

Hilsen roverne og lederne
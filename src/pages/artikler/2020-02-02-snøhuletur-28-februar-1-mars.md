---
layout: '../../layouts/ArticleLayout.astro'
templateKey: blog-post
title: Snøhuletur 28. februar - 1. mars
date: 2020-02-02T06:43:00.367Z
description: >-
  Det er snart klart for vinterens vakreste eventyr! Årets snøhuletur arrangeres
  28. februar - 1. mars
featuredimage: /img/upload/skitur paa fjell.jpg
expireInDays: 60
tags:
  - troppen
  - rover
---

Det er snart klart for vinterens vakreste eventyr! Årets snøhuletur arrangeres 28. februar - 1. mars

Nadderuds tradisjonsrike snøhuletur er for alle som går i 8. klasse eller høyere, og er en fin og spennende måte å bli kjent med vinterspeiding, høyfjell og snøhulegraving. Vi går ikke langt, men fokuserer på hulegraving. Vi drar til Haugastøl om vær og snø er bra, ellers vil vi på kort varsel kunne endre til annet sted.

Avreise fra parkeringsplassen bak Rema Nadderud (v/Rikets sal) klokka 17 på fredag 28. februar.

Vi sover i telt fra fredag til lørdag, og har hele lørdagen til å grave. Søndag har vi tid til både lek og læring, før vi drar hjem. Hjemkomst blir søndag kveld, tidspunkt avhenger av vær og føre, men vi regner med at det blir omtrent klokka 20.

Middag kjøpes inn felles, følg forøvrig [vedlagt utstyrsliste](/img/upload/utstyrsliste%20vinter.pdf). Det er veldig fint med så mange kokeapparater som mulig. Vi fordeler fellesutstyr på veien opp. Pris inkluderer middag lørdag og transport: Prisen er 500 kroner pr pers. Vipps til Stian ved oppmøte eller tidligere.

Det vil bli infomøte etter troppsmøtet mandag 3.februar kl 19:30 på speiderhuset for alle speidere som vurderer å være med på turen, ellers er det bare ta kontakt om det er noe dere lurer på.

**Påmelding til Stian innen 24. februar på [stian@nadderud.no](mailto:stian@nadderud.no) eller mobil [911 28 204](tel:91128204).**

_NB: Vi har begrenset antall plasser - førstemann til mølla!_

Speiderhilsen

Stian
